peti je planet biv jako zanimjiv biv je najmanji od sih na njimu je bilo komać tuliko mista da se stavi jedan feral i čovik ki ga važiže mići princ ni nikako mogav sebi rasćarat ča će ta feral i noćni čuvar nigdi na nebu na jenimu planetu brez kuć brez judi no pak je rekav va sebi morda je ta čovik zaspraven čudak sejeno manje je čudan od kraja i od štimanca i od dilavca i od pijanca njigovo dilo bi reć je imelo nikakove namisli kada važge feral bi reć da je važgav još jenu zvizdu ali kot da je otprv još jednu rožicu to je jako lipo dilo zaspraven je korisno aš je lipo kad se je skrcav na planetu za sin štimanjen je pozdraviv noćniga čuvara dobar dan zača si jušto zagasiv feral takov je urdin dobar dan ča je to urdin urdin da moran utrnut sviću dobar večer i on ga sponova važge ali zač si ga sad sponova važgav tako je odrejeno ne razumin nimaš totu ča razumit urdin je urdin dobar dan i on zagasi feral za tin obriše čelo s facolićen na črvjene kvadriće teško je ovo moje delo nigda je još vridelo gasi son ju jutron a pali večer tako son po celi dan mogo počivat a po celu noć spat ča se onput ordin prominiv ni prominjen urdin va tomu i je nesrića planet se je z leta va leto sve brže okreta ma urdin ni minjan onput sada kada se okreće jedonput va minuti više niman nanki sekundi za počinut palin ju i ga gasin jedonput va minuti jako smišno dani puli tebe duraju jedan minut ni to nanki malo smišno na ćakulamo već misec dan misec dan e trejset minuti trejset dan dobar večer i znova važge svoj feral mići princ ga pogleda ćutiv je da ma rad tiga noćniga čuvara ki je tako vridno dilav po ordinu domisliv se je zahajanja sunca ča jih je nikad iskav vukuć za sobu svoju kantridu tev je pomoć svojmu kumpanju znaš reć ću ti kako ćeš moć malo počinit kad buš tev ja to redon želin aš čovik ki put va isti mah more bit i vridan i linobija tvoj planet je tako mićeri da ga moreš obać va tri koraka tribiš samo hodit pomalo pa da buš vavik na suncu kad buš tev otpočinit hodit ćeš i dan će durat kuliko budeš tev to mi neće čuda pomoć od svega čo želin va životu najviše volin spat jur nimaš sriće niman sriće dobar dan oviga bi čovika si othitili i kraj i štimanac i pijanac i dilavac za mene je on intanto jedini ki mi se para smišan morda zarad tiga ča bacela okoli drugih stvari a ne samo okoli sebe ovi je jedini s kogu bin se mogav sprijatejit magari njigov planet je zaspraven mićeri na njin ni mista za dva mići princ ni tev sam sebi priznat da je za ta planet zažaliv najveć radi onih tisuć četiristo četrdeset sunčevih zahajanj va dvajset i četiri ure