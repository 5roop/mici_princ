Mići Princ je šav zgoru na niku visoku planinu. Jedine planine ča je znav bile su puli njiga ona tri vulkana ča su mu dosegala do kolina. Zagašen vulkan mu je biv kot stolić. „Z vako visoke planine z jednin ću pogledon zajet civ planet i sȅ jude ...“, ma je videv samo oštre vrhe od škriv.
    • Dobar dan!
    • Dobar dan ... dobar dan... dobar dan...
    • Ki ste vi?
    • Ki ste vi... ki ste vi... ki ste vi... 
    • Budite mi prijateji, ja san sam!
    • Ja san sam ... ja san sam ... ja san sam...
„Kako čudan planet!“ pomisliv si je tȃ put. „Vas je suh, vas špičast i vas slan. Judi nimaju mašte. Ponavjaju ono ča jin se reče... Doma san imev jedan šipak: vavik je prvi govoriv...“. 
