vaje san boje spoznav tu rožicu na planetu mićiga princa vavik je bilo jenostavniga cvića kiga je resiv samo jedan red latic cvića ko ni zemalo čuda mista i ko nikomu ni smetalo ono bi se jeniga jutra storilo va travi a zvečeri bi se zapiralo rožica od mićiga princa je zrasla jeniga jutra iz nikiga simena ko je ki zna otkuda prinešeno i on je marno paziv na tu klicu ka ni bila spodobna onimi drugimi mogla je to bit nikakova nova sorta baobaba drivo je brzo prestalo rast i počelo je pupat mići princ ki je dobro imev navar kako se goji ta pup ćutiv je da će z njiga zać neč čudesno ma rožica nikako da zafini krunit se va zamićku svoje zelene kamare jako marno je zbirala kolure oblačila se pomalo i dodavala jenu po jenu laticu ni tela zać van sa zmašćena kot mak tela se j pojavit komać kad je bila va puni svoji lipoti o bila je to jako štimana rožica zarad tiga je njeje krunjenje duralo dane i dane a onput jeniga jutra va momentu kad se sunce rajalo ona se j pokazala aa leh ča san se zbudila oprostite prosin vas još se nisan ni uplela kako ste lipi ča ne i rodila san se va isto vrime kad i sunce mići princ je zajno pogodiv da ta šipak ni jušto skroman ali je biv tako drag pari mi se da j vrime od marendi budite dobri i domislite se na me i mići princ vas smućen pojde po zalivavnik pun friške vode i posluži šipak tako ga je počev znemirivat svoju pomalo zvicijanu štimanciju tako jeniga dana dokjer je povidav od svojih četiri trni rekav je mićimu princu moru doć tigri z svojemin velemin nohti na mojin planetu ni tigri a se ča j pravo oni ne jidu travu ja nisan trava oprostite ja se ne bojin tigri ma me srhi prohajaju na propuh ča me nimate kamo skrit boji se propuha to jušto i ni dobro za jeno zelenje ovi šipak je malo težak večer ćete me klast pod stakleni zvon pu vas je jako mrzlo niste na dobren mestu tamo otkud ja dohajan ma zamuči prišav je kot sime ni mogav niš znat o drugimu svitu ponižen aš je pustiv da ga prime va pripravjanju tako prozirne laži šipak se nakašje dva tri puti kako bi mićimu princu storiv da se oćuti kriv a kamo ćete me skrit jušto da ću poć po stakleno zvono nigo ste mi vi neč govorili šipak se onput počev tako spakivat z kašjon na silu kako bi se mići princ sejeno oćutiv teško na duši tako je mići princ magari dobronamiran va svoji jubavi brzo počev sumjat na šipak vaje je tendiv prazne beside i postav jako nesrićan nisan ga tribiv poslušat nigdar ni dobro poslušat rožice tribi jih gledat i dišat moj je šipak z dihon obavil planet ma se ja timu nisan znav veselit ta štorija o nohti ča me tuliko znemirila tribila me raznježit ta put nisan niš razumiv tribiv san sudit po dilu a ne po besidah dišav mi je i nadahnjivav me je nikakor nisan smiv pobignit morav san oćutit njigovu blagost skrivenu zada tih šegavih besid šipki su vakovi i nakovi ma ja san biv premlad da bin biv znav kako volit