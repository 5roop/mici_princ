Tu se, eko, Mići Princ prvi put pojaviv na Zemji i onput ščezniv. Glejte ga dobro kako bite bili siguri da ćete ga prepoznat ko jeniga dana budete putovali po Afriki, va pustinji. I, ko van se dogodi da pasivate tuda, preklinjen vas, ne hitite, fermajte se malo pod zvizdami! Ko van pride kakov dečkić, ko se smije, ko ma zlate lasi, ko ne odgovara kad ga se pita, zajeno ćete se domislit ki je on. Budite taput prijaznivi! Ne pušćajte me vako žalosniga: zajeno mi napišite da se j vrniv...
