ah mići princu tako san malo po malo razumiv tvoje miće tužno živjenje tvoja je jedina razonod dugo vrimena bila samo lipota sunčeviga zahajanja tu san novu pojedinost doznav četrtiga dana jutro kad si mi rekav volin kad sunce zahaja van ala homo gledat kako zapada ma rabi čekat ča rabi čekat čekat da sunce počne zapadat smiron mislin da san doma i zaspraven kad je va meriki povne si znaju da va francuski sunce već zapada bilo bi dosti kad bi čovik mogav va hipu poć va francusku da bude tamo kad sunce zapada na žalost francuska je jako jako dugo ma tebi je na tvojin tako mićimu planetu bilo dosti povuć kantridu za par koraki i gledav biš kako sunce zapada kada god biš to poželiv jeniga dana san četrdeset i tri puti videv sunce kako zapada znaš kad je čovik jako žalostan rad gleda sunce kako zapada ča si tiga dana sih četrdeset i tri sunčeva zapadanja biv žalostan